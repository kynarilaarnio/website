<akl-hero>
  <i class="fa fa-list-ol"></i> <span translate>global.navigation.rules</span>
</akl-hero>

<div class="row" btf-markdown>
## Yleistä
- Jokaisella pelaajalla on velvollisuus pitää yllä reilun pelin henkeä.
- Kiellettyä on kaikki epäurheilijamainen käytös, kuten muiden pelaajien nimittely, häiritsevä, epäasiallinen käytös tai sääntöjen hyväksikäyttäminen niiden hengen vastaisesti.

## Yleiset pelisäännöt
- Pelimuoto: mr15
- Joukkuekoko: 5 vs 5
- Freeze Time: 15 sekuntia
- Kierrosaika: 1 minuutti 45 sekuntia
- Pommiajastin: 35 sekuntia
- Aloitusraha: $800
- Aloituspuolen valinta: Joukkueet pelaavat puukoilla yhden kierroksen. Pommia ei saa asettaa eikä muita aseita kuin pukkoa käyttää. Voittanut joukkue saa valita aloituspuolen.
- Ensimmäinen joukkue, joka voittaa 16 kierrosta varsinaisella peliajalla, voittaa kartan.
- Kartan jälkeen pelataan jatkoaika, jos kartta muuten päättyisi tasan.
- Joukkue voi vaihtaa pelaajiaan kierrosten välissä, kunhan vaihdossa tulevat pelaajat ovat joukkueen jäseniä sillä hetkellä.

### Jatkoajan säännöt
- Pelimuoto: mr3
- Aloitusraha: $10 000
- Jokaisen kartan jälkeen pelataan jatkoaikaa, jos kartta muuten päättyy tasan.
- Jatkoajan alussa joukkueet aloittavat samoilta puolilta, joilla he pelasivat viimeisen varsinaisen erän.
- Joukkueet vaihtavat puolia kolmen kierroksen jälkeen. Pelaajat saavat puolenvaihdon jälkeen taas $10 000 aloitusrahaa. Ensimmäinen joukkue, joka voittaa 4 kierrosta jatkoajalla, voittaa kartan.
- Jos jatkoaika päättyy tasan, sen jälkeen pelataan uusi jatkoaika.

## Muut pelisäännöt
- Pommia ei saa asettaa paikkaan, josta sitä ei voi purkaa tai jossa se jää leijumaan.
- Hiljaiset pommin asettamiset ovat kiellettyjä; kaikkien pommin asettamisten pitää tapahtua niin, että vastustajilla on mahdollisuus kuulla se.
- Pommin purkaminen ilman, että sen näkee edes osittain esimerkiksi seinän läpi, on kiellettyä.
- Skriptat ostoskriptoja ja jumpthrowia lukuunottamatta ovat kiellettyjä.
- Yhteyden katkaiseminen tahallisesti pelin aikana on kiellettyä.
- Oman pelin streamaaminen on sallittua 3 minuutin viiveellä, kunhan turnauksen tuomareille on tiedotettu streamista.
- Toisten joukkueiden otteluun käyttämälle pelipalvelimelle liittyminen on kiellettyä.
- Karttojen näkymättömien reunojen käyttäminen epäreilun edun saavuttamiseksi on kiellettyä. Pelaajat eivät saa olla sijainneissa, joista näkee vastapuolen ilman, että vastapuoli voi nähdä pelaajaa.
- Huijaaminen kuten pelitiedostojen muokkaaminen ja aimbotin, wallhackin tai muun huijauksen käyttö on kiellettyä. Huijaamisesta sanktiona määrätään huijanneelle pelaajalle suoraan liigasta karkottaminen ja hänen pelaamansa ottelut merkitään hänen joukkueelleen häviöksi.

## Aikalisät ja tekniset ongelmat
- Aikalisän ottaminen on sallittua ainoastaan teknisten ongelmien ja taktisten taukojen vuoksi.
- Ilmoituksen aikalisän ottamisesta voi tehdä kuka tahansa pelaaja komennolla !pause. Peli pysähtyy tällöin odottamaan seuraavaan freeze timeen.
- Aikalisän ottaminen tulee ilmaista kierroksen loputtua ennen seuraavan kierroksen alkua.
- Joukkue saa käyttää enintään yhden aikalisän taktisen tauon vuoksi per kartta.
- Ainoastaan aikalisää ottanut joukkue saa päättää aikalisän, ellei tuomari tilanteessa toisin määrää.
- Mikäli tekniset ongelmat johtuvat pelaajan omasta laitteistosta eivätkä esimerkiksi AKL:n palvelimesta tai Steam-jakelualustasta, aikalisä voi kestää enintään kymmenenminuuttia. Tämän jälkeen peliä jatketaan huolimatta siitä, onko kyseessä oleva pelaaja pelikykyinen vai ei. Tuomari voi tässä tapauksessa jatkaa aikalisää harkintansa mukaan.
- AKL:n palvelimen teknisistä ongelmista johtuvissa tilanteissa tuomari päättää aikalisästä ja muista toimenpiteistä.

## Joukkueiden rakenne
- Joukkue koostuu viidestä varsinaisesta pelaajasta ja enintään kahdesta varapelaajasta.
- Joukkue nimeää yhdestä varsinaisesta pelaajastaan itselleen kapteenin. Kapteenit ovat vastuussa kommunikoinnista tuomareiden ja muiden kapteenien kanssa. Kapteeni ilmoitetaan AKL:n verkkosivulla. Kapteenia voi vaihtaa ilmoittamalla vaihdosta tuomareille.
- Yksi pelaaja voi kuulua vain yhteen joukkueeseen kerrallaan.
- Joukkueen pelaajia voi vaihtaa kesken liigan mutta ei kesken ottelun. Uuden pelaajan ottamisesta joukkueeseen kesken liigan tulee tehdä hakemus perusteluineen tuomareille.

## Liigan kulku

### Lohkovaihe
- Liigan alussa pelataan lohkovaihe kahdeksalla lohkolla siten, että kussakin lohkossa on enintään viisi joukkuetta.
- Joukkueet jaetaan tasaisesti viiteen eri taitotasoryhmään ilmoittautumisen yhteydessä annettun tasotiedon perusteella. Tämän jälkeen kustakin taitotasoryhmästä jaetaan joukkueet tasaisesti lohkoihin.
- Kukin joukkue pelaa yhden kartan jokaista lohkon muuta joukkuetta vastaan. Voitosta saa yhden pisteen.
- Kun lohkon kaikki kartat on pelattu, joukkueet asetetaan pisteiden mukaan laskevasti paremmuusjärjestykseen.  Jokaisesta lohkosta jatkoon pääsee kaksi parasta joukkuetta.
- Mikäli lohkossa kahdella joukkueella on sama määrä pisteitä, niistä parempi on keskinäisen kartan voittanut.
- Mikäli lohkossa kolmella tai useammalla joukkueella on sama määrä pisteitä eikä niitä voi asettaa edellisen kohdan mukaisesti paremmuusjärjestykseen, toimitaan seuraavasti:
    - Kultakin joukkueelta lasketaan toisia tasapisteissä olevia joukkueita vastaan voitetut ja hävityt erät.
    - Voitetuista eristä vähennetään hävityt erät.
    - Joukkueet asetetaan paremmuusjärjestykseen edellisen erotuksen mukaan laskevassa järjestyksessä.
- Mikäli joukkueita ei  voi asettaa kahden edellisen kohdan mukaisesti paremmuusjärjestykseen, heidän välisensä paremmuusjärjestys arvotaan.

### Jatkopelit
- Lohkovaiheen jälkeen pelataan jatkopelit.
- Lohkovaiheesta jatkoon päässet16 joukkuetta asetetaan lohkosijoitusten perusteella double-elimination-turnaukseen kaavion 1 mukaisesti.
- Jatkopelit etenevät kaavion 1 mukaisesti siten, että hävittyään yhden ottelun joukkue siirtyy pelaamaan muita kerran hävinneitä vastaan. Jos joukkue häviää jatkopeleissä kaksi ottelua, se putoaa pois jatkosta.
- Jatkopeleissä kaikki ottelut paitsi finaali pelataan paras kolmesta -tyylillä, jossa joukkueen tarvitsee voittaa kaksi karttaa voittaakseen ottelun.

 ![Täs pitäs olla kaavio](http://kuvapilvi.fi/k/ygzC.png "Kaavio 1: Jatkopelien eteneminen")

### Finaali
- Finaali pelataan, kun jatkopeleissä on enää kaksi joukkuetta jäljellä.
- Finaali pelataan lähiverkossa Tampereen Hervannassa liveyleisön edessä.
- Finaalin ajankohdan päättävät siihen osallistuvat joukkueet yhdessä tuomareiden kanssa.
- Finaali pelataan paras viidestä -tyylillä, jossa joukkueen tarvitsee voittaa kolme karttaa voittaakseen finaalin.
- Finaalin voittanut joukkue on koko Akateemisen kynäriliigan voittaja.

## Otteluajankohdan sopiminen

- Liigassa on käytössä neljä pelipalvelinta, joista jokaiselle on oma ajanvarauksensa.
- Liigan ottelut pelataan sunnuntaisin tai keskiviikkoisin joinakin seuraavista ajankohdista: 18:00–19:30, 19:30–21:00, 21:00–22:30 ja 22:30–00:00.
- Otteluajankohtaa sopiessa kapteenit edustavat joukkueitaan ja käyttävät varausjärjestelmää.
- Joukkueet sopivat keskenään otteluajankohdan siten, että se sopii molemmille joukkueille.
- Kun ottelun ajankohta on päätetty, toinen joukkeiden kapteeneista varaa sille ajan ajanvarausjärjestelmästä.
- Tuomari voi määrittää joukkueille vähintään 48 tunnin päähän takarajan, jolloin otteluajankohta tulee olla sovittuna, ja vähintään 14 vuorokauden päähän takarajan, jota ennen ottelu on pelattava. Jos joukkueet eivät pääse tuomarin määräämän ajan puitteissa sopuun otteluajankohdasta, tuomari päättää heille ajankohdan. Jos kumpikaan joukkue ei osallistu otteluun, ottelun voittaja arvotaan.
- Sovittua otteluajankohtaa ei voi vaihtaa kuin painavasta syystä. Tällöin joukkue voi pyytää tuomareilta ajankohdan muutosta. Jos tuomarit sallivat, uusi ajankohta sovitaan kuten näissä säännöissä on säädetty.

### Otteluajankohdasta pitäminen
- Joukkueet eivät saa myöhästyä sovitusta ajankohdasta. Joukkueiden täytyy liittyä palvelimelle mahdollisimman pian, kun heidän pelivuoronsa on alkanut.
- Jos joukkue ei ole palvelimella 10 minuutin sisällä sovitusta otteluajankohdasta, peli tuomitaan vastustajien voitoksi.

### Lohkovaihe
- Lohkojen A ja B ottelut pelataan palvelimella 1, lohkojen C ja D palvelimella 2, lohkojen E  ja F palvelimella 3 ja lohkojen G ja H palvelimella 4.
- Kapteenit käyttävät vain omien lohkojensa palvelimen ajanvarausta.

### Jatkopelit
- Otteluita pelataan kaikilla palvelimilla tarpeen mukaan. Kapteenit voivat käyttää kaikille palvelimille yhteistä ajanvarausta.

## Kartan valinta

- Liigan karttavalikoima koostuu seuraavista kartoista:
* de_dust2
* de_nuke
* de_inferno
* de_mirage
* de_overpass
* de_cobblestone
* de_cache.

Liigan eri vaiheissa kartan valinnassa noudatetaan seuraavien kohtien kuvaamaa järjestystä.

### Lohkovaihe
- Arvonta päättää, kumpi kapteeni aloittaa.
- Joukkueiden kapteenit poistavat vuorotellen yhden kartan kerrallaan karttavalikoimasta, kunnes jäljellä on yksi kartta. Jäljellä oleva kartta pelataan.

### Jatkopelit
- Arvonta päättää, kumpi kapteeni aloittaa.
- Molemmat kapteenit poistavat yhden kartan.
- Tämän jälkeen molemmat valitsevat yhden kartan, jonka he haluavat pelata. Aloitusarvonnan voittaneen kapteenin valitsema kartta pelataan ensimmäisenä.
- Seuraavaksi molemmat kapteenit poistavat yhden kartan. Jäljelle jäänyt kartta pelataan tarpeen vaatiessa kolmantena.

### Finaali
- Arvonta päättää, kumpi kapteeni aloittaa.
- Molemmat kapteenit poistavat yhden kartan.
- Tämän jälkeen kapteenit valitsevat vuorottelen viisi pelattavaa karttaa. Kartat pelataan siinä järjestyksessä, jossa ne valitaan.

## Tuomarointi ja sanktiot
- AKL nimittää liigaan tuomarit, joiden tehtävänä on auttaa ja ohjeistaa pelaajia, suorittaa pelipalvelinten hallintaa otteluissa, valvoa sääntöjen noudattamista, määrätä sanktioita ja suorittaa muita näissä säännöissä heille nimettyjä asioita.
- AKL:n sivuilla on lista tuomareista yhteystietoineen. Oltaessa näiden sääntöjen määräämien asioiden tiimoilta yhteydessä tuomariin, yhteydenottoon tulee käyttää AKL:n sivuilla olevaa sähköpostiosoitetta.
- Tuomarikokous, jossa on läsnä vähintään 3 tuomaria, voi yksimielisellä päätöksellä määrätä pelaajalle tai joukkueelle sanktioita näiden sääntöjen rikkomisesta.
- Määrätyistä sanktioista tuomarit tiedottavat ensin sanktion saaneelle pelaajalle tai joukkueelle.
- Sanktion saaneella pelaajalla tai joukkueella on 24 tunnin valitusoikeus. Valitus tulee lähettää sähköpostitse tuomareille. Tuomarikokouksen, jossa on läsnä vähintään 3 tuomaria, on käsiteltävä valitus 24 tunnin kuluessa sen saapumisesta. Tuomarikokous voi valituksen perusteella muuttaa valituksen aiheena olevaa sanktiopäätöstään, perua sen tai hylätä valituksen.
- Sanktioita ovat kirjallinen varoitus, nyt vittu sit -varoitus, luovutustappion määrääminen, pelikiellon määrääminen ja liigasta karkoittaminen.
- Pelaaja tai joukkue voidaan karkoittaa liigasta törkeästä sääntörikkomuksesta ja toistuvasta sääntöjen rikkomisesta, kuitenkin kummassakin tapauksessa vasta joukkueen tai pelaajan saatua aiemmin nyt vittu sit -varoituksen. Pelaaja voidaan karkoittaa liigasta myös huijaamisen vuoksi. Tämä voidaan tehdä antamatta ensin varoitusta.

## Erityisiä määräyksiä
- AKL voi tehdä näihin sääntöihin muutoksia liigan hyvän hengen ylläpitämiseksi.
- Tapauksissa, joihin nämä säännöt eivät anna ohjeita, noudatetaan tuomarien määräyksiä.

</div>
